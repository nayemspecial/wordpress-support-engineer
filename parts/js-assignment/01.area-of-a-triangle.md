সবাইকে শুভেচ্ছা জানিয়ে শুরু করছি। সবার জন্য উপযুক্ত করে উত্তরগুলো করার চেষ্টা করছি। আপনারা যদি গণিতে স্কিলড হয়ে থাকেন তাহলে থিওরি অংশটুকু স্কিপ করতে পারেন। 

ত্রিভুজ: তিনটি বাহু দ্বারা আবদ্ধ ক্ষেত্রকে ত্রিভুজ বলে। 
প্রকারভেদ: বাহুর ভিন্নতার উপর ভিত্তি করে ত্রিভুজ তিন প্রকারের হয়ে থাকে। যেমন:
- সমবাহু ত্রিভুজ: তিনটি বাহু সমান।
- সমদ্বিবাহু ত্রিভুজ: যেকোন দুইটি বাহু সমান।
- বিষমবাহু ত্রিভুজ: তিনটি বাহুই ভিন্ন অর্থাৎ অসমান।

আবার কোণের ভিন্নতার উপর ভিত্তি করে ত্রিভুজ তিন প্রকারের হয়ে থাকে। যেমন:
- সমকোণী ত্রিভুজ: যেকোনো একটি কোণ ৯০ ডিগ্রি বা সমকোণ।
- সূক্ষ্মকোণী ত্রিভুজ: তিনটি কোণই ৯০ ডিগ্রী থেকে ছোট।
- স্থূলকোণী ত্রিভুজ: যেকোনো একটি কোণ ৯০ ডিগ্রী থেকে বড়।

<img src="https://github.com/nayemspecial/wordpress-support-engineer/blob/main/parts/js-assignment/as.images/triangle-projuktiplus.png">

প্রশ্নটা যেহেতু ত্রিভুজের ক্ষেত্রফল নির্ণয় সম্পর্কিত ছিল তাই কিভাবে ত্রিভুজের ক্ষেত্রফল নির্ণয় করা যায় সেই সেই সম্পর্কে লেখার চেষ্টা করছি। 
ত্রিভুজের ক্ষেত্রফল: ত্রিভুজের ক্ষেত্রফল নির্ণয় করার জন্য অনেক পদ্ধতি বা সূত্র রয়েছে। কিছু সূত্র স্পেসিফিক ত্রিভুজের ক্ষেত্রফল বের করার জন্য ব্যবহৃত হয়। যেমন: 
- সমবাহু ত্রিভুজের ক্ষেত্রফল, area = (√3 a^2)/4 
যেখানে a সমান সমান বাহুর দৈর্ঘ্য নির্দেশ করে। এক্ষেত্রে প্রোগ্রাম করার জন্য দুইটি (a, area) ভেরিয়েবল ডিক্লেয়ার করার প্রয়োজন হবে।


- সমদ্বিবাহু ত্রিভুজের ক্ষেত্রফল, area = (b/4)√(4a^2-b^2) ; যেখানে b = বেইজ/ভূমি এবং a = ত্রিভুজের সমান সমান দুইটি বাহু। এক্ষেত্রে প্রোগ্রাম করার জন্য আমাদের কে তিনটি (a,b,area) ভেরিয়েবল ডিক্লিয়ার করলে চলবে।

- যদি কোন ত্রিভুজের একটি কোণ (A) এবং কোন সংলগ্ন দুটি বাহু (a,b) দেওয়া থাকে তাহলে সেই ত্রিভুজের ক্ষেত্রফল, area = (1/2)*a*b* sinA 

আবার দুইটি সূত্র কমন ভাবে সকল ত্রিভুজের জন্য ব্যবহার করা হয়। 
