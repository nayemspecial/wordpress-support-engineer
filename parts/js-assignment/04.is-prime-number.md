#### মৌলিক সংখ্যা
যে সংখ্যাকে ১ এবং ঐ সংখ্যা ব্যতীত অন্য কোন সংখ্যা দ্বারা নিঃশেষে বিভাজ্য করা যায় না। সেই সংখ্যাকে মৌলিক সংখ্যা বলে। নিঃশেষে বিভাজ্য হওয়া মানে ভাগশেষ শূন্য হওয়া।

উদাহরণ এর মাধ্যমে আরো ক্লিয়ার করার চেষ্টা করছি।

- ৫ সংখ্যাকে ১ এবং ৫ আজ দ্বারা ভাগ করলে নিঃশেষে বিভাজ্য হয়ে যায়। অন্য কোন সংখ্যা দ্বারা নিঃশেষে বিভাজ্য হয় না। তাই ৫ একটি মৌলিক সংখ্যা।

- ৬ সংখ্যাকে ১ এবং ৬ দ্বারা ভাগ করলে নিঃশেষে বিভাজ্য হয়ে যায়। কিন্তু অন্য একটি সংখ্যা ৩ দ্বারাও নিঃশেষে বিভাজ্য হয়ে যায়। এইজন্য ৬ সংখ্যাটি মৌলিক সংখ্যা নয়।

- ৭ সংখ্যাকে ১ এবং ৭ দ্বারা ভাগ করলে নিঃশেষে বিভাজ্য হয়ে যায়। অন্য কোন সংখ্যা দ্বারা নিঃশেষে বিভাজ্য হয় না। তাই ৭ একটি মৌলিক সংখ্যা।


মৌলিক সংখ্যাকে আরো একভাবে সংজ্ঞায়িত করা যায়।

#### মৌলিক সংখ্যা
যে সংখ্যার কেবল ২টি উৎপাদক আছে, ২এর অধিক নয়। সেই সংখ্যাকে মৌলিক সংখ্যা বলে। উদাহরন:

- ৫ সংখ্যাটির কেবল ২টি উৎপাদক আছে। ১ এবং ৫। তাই ৫ সংখ্যাটি একটি মৌলিক সংখ্যা।

```
 ১) ৫ (৫       ৫) ৫ (১
    ৫             ৫
   ---           ---
    ০             ০
```

- ৬ সংখ্যাটির কেবল ৪টি উৎপাদক আছে। ১, ২, ৩ এবং ৬। তাই ৬ সংখ্যাটি একটি মৌলিক সংখ্যা নয়।

- ৭ সংখ্যাটির কেবল ২টি উৎপাদক আছে। ১ এবং ৭। তাই ৭ সংখ্যাটি একটি মৌলিক সংখ্যা।
